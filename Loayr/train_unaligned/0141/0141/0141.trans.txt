0141 SCAA AYNS Y RELLICK TA MEE ER CHLASHTYN AD GINSH MYCHIONE SAGGYRT VA CUMMAL ERGERREY DAN RELLICK AS VA MAC ECHEY VA LHEAMYSSIT AS CHA ROW EH SON SHOOYL AGH FEER VEG VA UN OIE AYNS YN GEUREY AS VAD GINSH MYSH SCAA VA CHEET ASS YN RELLICK AYNS YN OIE AS VAD OOILLEY ERCREAU AS FEER AGGLAGH ROISH DOOYRT YN FER CROOBAGH RISH YN FERMOOINJER MY YINNAGH EH CUR LESH ESHYN ER E GHREEYM MAGH AYNS YN RELLICK DY JINNAGH EH LOAYRT RISH YN SCAA DOOYRT YN FERMOOINJER RISH DY JINNNAGH EH CUR LESH EH TROOID YN RELLICK TRAA ERBEE DY BAILLISH GOLL MYR SHEN TRA VA MEANOIE ER JEET DOOYRT YN FER CROOBAGH DY ROW EH TRAA DA GOLL EISHT GHOW YN FERMOOINJER EH ER E GHREEYM AS HIE AD STIAGH ER GIAT NY RELKEY VEAGH YN SAGGYRT FREAYLL PAART DY CHIRREE AYNS YN RELLICK MYR VA SAGGYRTYN CLIAGHTEY JANNOO AS YN OIE SHEN VA DAA VAARLIAGH AYNS YN RELLICK MYSH GEID KIRREE AS TRA HAINK YN FERMOOINJER STIAGH AS YN FER CROOBAGH ER E GHREEYM HONNICK FER JEH NY MAARLEE EH AS SMOOINAGHT DY RE E CHUMRAAG VAYN AS KEYRREY ECHEY ER E GHREEYM HAINK EH ERGERREY AS DOOYRT EH VEL EE ROAUYR BOY VEL EE ROAUYR ROAUYR NY BOGHT EE GOW EE MYR TEE DOOYRT YN FERMOOINJER AS CHEAU EH YN FER CROOBAGH HUGGEY AS ROIE EH DY GHEDDYN STIAGH AYNS THIE YN SAGGYRT AGH TRA REN YN FER MOOINJER GEDDYN STIAGH VAN FER CROOBAGH STHIE HOSHIAGHT AS TEH FEER LICKLEE DY ROW EH SON SHOOYL DY MIE NY LURG SHEN 
