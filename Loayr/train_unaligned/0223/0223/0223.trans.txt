0223 AS CRE MYCHIONE DTY VAC VEL EH GOBBRAGHEY MAYRT ER Y VAATEY ER Y VAATEY T'EH ER VE ER Y VAATEY THREE BLEEANEY NISH T'EH JANNOO DY MIE DOOINNEY LAJER DOOINNEY BRAEW T'EH AS TRA TA MISH MY HAAUE S'TREISHT LHIAM BEE ESHYN GOLL MAGH AYNS Y VAATEY EH HENE S'TREISHT LHIAM AS BEE OBBYR RY GHEDDYN ER Y CHEAYN 'SY TRAA RY HEET T'OU SMOOINAGHTYN ER LHIAM BEE DY KINJAGH REDDYN 'SY KEAYN ER LHIAM'S T'OU LHAIH MENNICK DY LIOOAR AYNS Y PABYRYN NIAGHT MYCHIONE T'AD GRA DY VEL OOILLEY NY MOOIRYN ER N'GHEDDYN BAASE AS STOO MYR SHEN CHA NEL SHEN KIART TA CHO MONNEY CRETOORYN AYNS Y CHEAYN MYR VA RIEAU ER LHIAM'S NY KEAYRTYN TA MILLIOONYN JEU VEL VEL OO GOW ER GHOOINNEY VEL OO RIEAU GOLL ER Y CHOLLOO ER CHOR ERBEE NY KEAYTYN TRA TA LANE TIDEY AYN TA SHIN GOLL STIAGH AYNS YN PURT Y JIASS NY KEAYRTYN AS SHOOYL MYGEAYRT SON LHIEH OOR AS ERSOOYL LHIEN SON SORCH DY CHA NEL LAAGHYN SEYREY BUT LIEH OOR DY AASH MY T'OU LACCAL AS VEL MONNEY SLEIH GOLL ER YN EEASTAGH SON GIMMEE EC YN TRAA T'AYN OH RAM JEU ROUR FODDEE WELL FODDEE ROUYR AGH OOILLEY MYGEAYRT YN ELLAN NISH T'AD OOILLEY GOLL GYS YN EEASTAGHT AGH TA KUSE JEU JANNOO DY MIE AS FIR ELLEY WELL TUITTYM CHEU YN RAAD MY T'OU LACCAL TA KUSE JEU JANNOO DY MIE SHE OBBYR CREOI T'AYN 'SY YEUREY ANSHERBEE S'COOIN LHIAM YN KIED GEUREY VA MY VAC MARYM ER Y VAATEY V'EH FEER FEER FEAYR AS VA MEE BOIRIT NAGH BEE ESHYN COONTEY MONNEY JEH GOLL EC YN EEASTAGH V'EH DY KINJAGH GRA 'DADDY TA MEE BUNNYS RIOJIT' AGH WELL SHEN YN AGHT SHEN Y BEA EC MOOIR ER LHIAM GHOOINNEY VEL OO BEGGAN DANJEYRAGH GOLL MAGH NISH AS REESHT ER YN CHEAYN VEL OO BEGGAN DANJEYRAGH CHA NEL TA SHIN DY KINJAGH FAGGYS DA NY CREGGYN MYR TA FYS EU TA NY GIMMEE OOILLEY FUIRRAGHT FAGGYS DA NY CREGGYN AGH TA MEE ER WOALLEY BUNNYS DAGH OOILLEY CREG OOILLEY MYGEAYRT YN ELLAN HARRISH NY BLEEANTYN GHOOINNEY TA MEE TOIGGAL SHEN OH DY JARROO AS BEE OO GOLL MAGH MAIRAGH BEE SHIN FODDEE WELL TA YN TIDEY BEGGAN NEU HANDY EC Y TRAA T'AYN BEE EH QUIEG ER Y CHLAG 'SY VOGHREY ER LHIAM'S SO BEE OO ER YN CHEAYN EC QUIEG ER Y CHLAG 'SY VOGHREY QUIEG ER Y CHLAG 'SY VOGHREY JUST LESH YN TIDEY MANNAGH BEE SHIN JANNOO SHEN BEE EH RO ANMAGH GOLL NY S'ANMEY 'SYN LAA MY T'OU LACCAL AS CRE'N TRAA HIG OO ERASH BEE SHIN ERASH MYSH JEIH SIC ER Y CHLAG 'SYN ASTYR ER LHIAM SHEN DY LIOOAR GYN DOOYT ERBEE WELL TA SHEN DY JARROO MY VEES EH FEER HEH MYR V'EH JEA TA MEE GEDDYN SKEE GHOOINNEY LESH YN CHIASS MIE LHIAT CUMMAL 'SY THIE SHOH NISH V'OU CUMMAL AYNS PURT LE MOIRREY RISH BLEEANTYN WELL S'MIE LHIAM'S PURT LE MOIRREY AGH VA NY THIEYN RO COSTALLAGH ER NYN SON AYNS SHEN VA SHIN CUR SHILLEY ER THIE VA DOOINNEY ENMYSSIT BOB MOORHOUSE CUMMAL AYN AYNS FISTARD AYNS SHEN FODDEE TA THREE SHAMYR CADLEE AYN SHEN OOILLEY AS V'EH AYNS STAID KIART DY LIOOAR AS VA MISH ER Y CHELVANE RISH YN DOOINNEY AYNS PURT CHIARN AYNS SHOH 'CRE'N PRIOS TA ER YN THIE AYNS FISTARD' AS DOOYRT ESHYN 'KIARE CHEEAD THOUSANE DY LIEH' ER LHIAM'S SON YN THIE Y LHIED MYR SHEN FOUR HUNDRED AND FIFTY THOUSAND DOOYRT MEE RISH MY VEN 'CHA BEE SHIN KIONNAGHEY THIE ELLEY AYNS PURT LE MOIRREY T'AD RO COSTALLAGH' WELL CHA NEL MONNEY THIEYN AYNS PURT LE MOIRREY SHEN YN BOIRREY SON YN CHOOID SMOO T'AD COSTALLAGH T'AD RO COSTALLAGH ER MY HON ANSHERBEE AS HAINK YN THIE SHOH ER Y VARGEY AS VA SHEN YN PRIOS KIART AS REN SHIN KIONNAGHEY YN THIE SHOH T'EH KIART DY LIOOAR MYR TA SHIU FAKIN TA REAYRT YINDYSSAGH VEIH YN UINNAG NAGH VEL OH GYN DOOYT ERBEE JUST JEEAGHYN ER YN CHOLLOO AS OH DY JARROO AS BAIE FINE AS OOILLEY MYR SHEN T'OU MAYNREY DY LIOOAR CUMMAL AYNS SHOH ANSHERBEE OH DY JARROO T'EH KIART DY LIOOAR AS VEL OO FOAST JANNOO MONNEY STUDEYRYS ER YN GHAELG OH DY JARROO TA RAM LIOARYN FO'N VOAYRD AYNS SHEN HONNICK MEE ADSYN JEEAGHYN FEER IMPRESSIVE GHOOINNEY TA'N CHOOID SHARE AYNS GAELG KUSE JEU AYNS GALLIC SKEEAL NY GHAA AYNS SHEN AYNS Y NEESHT JEU AS DOOYRT OO ROIE TRA V'OU AEG REN OO GOLL MAGH SHOOYL AS REN OO CLASHTYN ADSYN LOAYRT ASS YN GHAELG VA SHEN NED AS DOOINNEY ELLEY CHA NEL MEE SHICKYR QUOI VA'N DOOINNEY ELLEY AS C'RAAD VA SHEN AYNS CRENEASH OR ER Y RAAD ER Y RAAD GYS Y CHEYLLYS AYNS SHEN V'AD LOAYRT RY CHEILLEY CHO AASHAGH V'EH YINDYSSAGH CLASHTYN AD CHA NEL MEE SHICKYR QUOI VA'N DOOINNEY ELLEY AGH V'AD NY NEESHT JEU JEH'N UN EASH MY T'OU LACCAL DAA HENN DEINEY AS MAIDJAGHYN SHOOYL MAROO AS V'AD LOAYRT CHO AASHAGH ASS YN GHAELG V'AD FLAAOIL NY NEESHT JEU TA MEE ER SMOOINAGHTYN RAM KEAYRTYN QUOI VA'N DOOINNEY ELLEY FODDEE EH VE BRAAR NED TA MEE ER CHLASHTYN JACKIE Y MACKEREL V'AD GRA RISH TA MEE ER CHLASHTYN DY ROW GAELG YINDYSSAGH ECHEY V'EH FODDEY NY SHARE NA NED TA MEE ER CHLASHTYN AGH CHA ROW ESHYN SON LOAYRT MONNEY TA MEE ER CHLASHTYN SKEEAL CADJIN S'BASTAGH SHEN TA MEE ER CHLASHTYN SHEN T'AD GRA JACKIE Y MACKEREL RISH SON FARENNYM AGH CHA NEL MEE SHICKYR QUOI V'ESHYN TA SHEN ERSKYN TREE FEED BLEEANTYN ER DY HENNEY AS V'AD NY NEESHT JEU EC Y TRAA SHEN T'EH DOILLEE TRA TA SHIUISH BEG BUT ER LHIAM'S DY ROW AD MYSH THREE FEED BLEEANEY DY EASH NY NEESHT JEU ER LHIAM'S EC Y TRAA SHEN V'AD FLAAOIL GYN OURYS TRA V'OU AEG FODDEE DY ROW RAM BAATYN EEASTEE AYNS PURT LE MOIRREY AS Y LHIED OH VA T'AD BUNNYS OOILLEY ERSOOYL NISH VA RAM JEU V'AD GEDDYN TROGGIT AYNS NALPIN BUNNYS GAGH VLEIN AS CHEET GYS SHOH AGH LHEIE AD OOILLEY ERSOOYL DOOAR YN CHOOID SHARE JEH NY SKIPPERYN BAASE TRA V'AD AEG RAM JEU FODDYM SMOOINAGHTYN ER FODDEE HOGHT JEU ER N'GHEDDYN BAASE CHA ROW FER JEU ERSKYN THREE FEED BLEEANEY D'EASH V'AD OOILLEY ER N'GHEDDYN BAASE AS VA OOILLEY NY BAATYN EEASTEE CRECKIT OOILLEY ERSOOYL TA KUSE JEU FOAST GOLL GYS Y EEASTAGH ASS PURT NY HINSHEY CHA NEL MONNEY AYNS DOOLISH TA KUSE JEU AYNS RHUMSAA TA'N FLOD ERSOOYL VEIH PURT LE MOIRREY EC Y TRAA T'AYN DY JARROO AS EC YN TRAA SHEN VA FOAST RAM SHAPPYN AYNS PURT LE MOIRREY AS YN LHIED OH DY JARROO ODDAGH SHIU KIONNAGHEY RED ERBEE AYNS PURT LE MOIRREY EC YN TRAA SHEN UN OIE VA MEE MY HOIE AYNS SHOH AS VA MEE SCREEU SHEESE OOILLEY NY SHAPPYN VA AYN GOAILL TOSHIAGHT VEIH YN ABLET GYS YN SHOOYLAGHYN AYNS SHEN AS VA DOSSANYN JEU CRECK DY CHOOILLEY RED VA FODDEE MYSH KIARE JEU CRECK FEILL AS ADSYN VA CRECK ARRAN VA KUSE JEU AYN AS CRECK LOSSREEYN VA TURNEYR AYN AS VA QUOI ELLEY V'AYN DOOINNEY CRECK BRAAGYN OOILLEY STOO MYR SHEN CHA NEL AD AYN NISH OOILLEY ERSOOYL BUNNYS AS COOP NISH AS YN SHOP TO CRECK PABYRYN AS SHEN EH BUNNYS EH S'BASTAGH SHEN AS CHA NEL AGH UN THIE LHONNEY AYN NISH YN ABLET HENE BLEEANTYN ER DY HENNEY VA MYSH SHIAGHT JEU AYN THE PERWICK YN ABLET THE POINT THE BAY THE BALLAQUEENEY THE CARRICK AND THE STATION UN FAAGIT AS RAM SKIBBYLTEE BOGHTEY CHEET DYS YN PHURT SON Y TRAAIE AS YN LHIED DY JARROO VA SHEN YN AGHT OOILLEY MYGEAYRT Y VOAYL GYN DOOYT ERBEE
