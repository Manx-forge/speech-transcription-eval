0237 WELL MYR DOOYRT MEE HANNAH TRA VA MISH AEG V'EH DOILLEE FEDDYN DOOINNEY AS VA KUSE DY SHENN DEINEY AYN AS SHENN MRAANE AS GAELG OC AGH V'EH DOILLEE FEDDYN DOOINNEY DY JANNOO COLOAYRTYS MAYRT AGH EC Y TRAA T'AYN TA RAM SLEIH AS FOAYS OC AYNS Y GHAELG TA RAM SLEIH LACCAL GYNSAGHEY GAELG EC Y TRAA T'AYN AS BLEEANTYN ER DY HENNEY VA RAM SLEIH NOI YN GHAELG ER YN OYR NAGH ROW GAELG OC ER LHIAM AGH V'AD OOILLEY NOI EH T'OU JUMMAL DTY TRAA CHA COSNEY EH PING ER DTY HON AS OOILLEY STOO MYR SHEN AGH CHA NEL AD GRA MYR SHOH BOGHTYNID MYR SHOH NISH TA KUSE DY SLEIH AEGEY FEER FEER FLAAOIL FODDEY NY SHARE NA MEE HENE ER Y GHAELG ER LHIAM'S ANSHERBEE AS T'EH JANNOO FOAYS DA MY CHREE CLASHTYN ADSYN JANNOO NYN GOOID SHARE DY GYNSAGHEY Y GHLARE ER LHIAM'S DY VEL YN GAELG JIU NY SHARE NA'N GAELG SON BLEEANTYN AS BLEEANTYN KEEAD BLEIN NISH TRA HAINK MEE DYS YN ELLAN CHA ROW MONNEY GAELG GOLL ER LOAYRT EC YN TRAA SHEN AS CHA NODDYM DREAMAL ER Y VUNSCOILL ER YN AGHT DY VEL MY VEN GOBBRAGH DA'N GAELG AS GEDDYN ARGID SON NY NEESHT S'YINDYSSAGH DY VEL YN REILTYS SMOOINAGHTYN DY VEL YN GAELG SCANSHOIL DY LIOOAR DY CUR ARGID DA AS T'EH YINDYSSAGH DY VEL YN SLEIH JANNOO YMMYD JEH YN ARGID DY MIE GYNSAGHEY NY PAITCHYN S'YINDYSSAGH DY AKIN NY PAITCHYN VOISH Y VUNSCOILL JANNOO YMMYD JEH YN CHENGEY JUST LOAYRT COOIDJAGH AYNS AGHT BUNNEYDAGH SHE FEER VIE SHEN AS S'MIE LHIAM LHAIH AS FAKIN GAELG ER YN COEARROODER AS ER LEARN MANX AS ER YOUTUBE T'EH JUST AYNS AGHT SLAYNTOIL AS TA SHEN JANNOO FOAYS DA MY CHREE TRA REN MEE GOAILL TOSHIAGHT ER Y GHAELG VA FYS AYM ER DAGH PHEIAGH VA LOAYRT GAELG AS V'EH MYR SHEN FODDEE SHEN LOAYRT GAELG EC Y TRAA SHEN AS KEAYRT DY ROW VA MEE SHOOYL TROOID RHUMSAA MARISH MIKE BOLTON GAELGEYR NEESHT AS REN EH GYLLAGH MAGH FASTYR MIE GHOOINNEY AS REN MEE JEEAGHYN MYGEAYRT AS CHA ROW FYS AYM QUOI V'EH LOAYRT RISH AS VA DOOINNEY VEIH ONCHAN NAGH NHIONE DOU ENMYSSIT ALEX RED ENNAGH AS V'EH LOAYRT GAELG RISHYN AS DOOYRT MEE CHA ROW FYS AYM DY ROW SLEIH ER YN ELLAN AS GAELG AS NAGH NHIONE DOU AS TA MEE ER VE GYNSAGHEY GAELG RISH BLEEANTYN DOOYRT EH AS VA SHEN YN KIED KEAYRT HONNICK MEE PEIAGH NAGH NHIONE DOU LOAYRT GAELG NISH TA THOUSANEYN JEU SHEN YINDYSSAGH SHEN YINDYSSAGH DY BOLLAGH TA SLEIH CHEET DYS YN OIK AYM NY KEAYRTYN AS T'AD LOAYRT GAELG DOU AS CHA NHIONE DOU ADSYN KEAYRT DY ROW VA SAGGYRT CHEET STIAGH AS DOOYRT EH VOD OO CHELLVANEY TAXI ER MY HON MY SAILLT AS DOOYRT MEE CRAAD T'OU GOLL RHUMSAA AS CRE'N BOAYL AYNS RHUMSAA GYS YN KERRIN AYNS RHUMSAA AS REN MEE CHELLVANE AS FEDDYN MAGH YN ENNYM ECHEY AS TRAA DOOYRT EH YN ENNYM VA MEE SMOOINAGHYN TA MEE ER CLASHTYN JEH'N DOOINNEY SHOH VA'N SAGGYRT AYNS KEEILL METHODAGH AYNS RHUMSAA V'EH GYNSAGHEY GAELG AS VA BLASS FEER SOSTYNAGH ECHEY AS VA GAELG YINDYSSAGH AS VA MEE SMOOINAGHYN SHEN YN AGHT LHISAGH EH VE AS TA'N SCOILL AYNS BALLEY KEEILL EOIN JANNOO YINDYSSAGH TA'N BUNSCOILL JANNOO YINDYS YN RED CRE'N ENNYM ER YN BUNSCOILL SON ADSYN ROISH TA'D GOLL GYS YN SCOILL MOOINJER VEGGEY MOOINJER VEGGEY JANNOO REDDYN YINDYSSAGH YN KIAULL TA JANNOO YMMYD JEH GAELG RAM KIAULLEYDERYN CHA NEL EH AGH JUST YN CHENGEY AGH DY CHOOILLEY NHEE YN RINKEY YN KIAULL YN CHENGEY T'EH FODDEY FODDEY SHARE NA FODDYM RIEAU SMOOINAGHTYN DY ODDAGH EH VE TRA VA MISH GYNSAGHEY GAELG T'EE YINDYSSAGH GHOOINNEY YINDYSSAGH AS RAM OBBYR JEANT ORT HENE NY NEESHT AS SLEIH MYR OO HENE TA JANNOO RAM REDDYN EC YN TOSHIAGHT V'AD GRA CHA NEE SHEN GOBBRAGH CHA BEE SLEIH DY LIOOAR GYNSAGHEY GAELG CHA NEL DY LIOOAR AYN AS NISH TA PALCHEY AYN EER SLEIH NAGH ROW SMOOINAGHTYN ER JANNOO YMMYD JEH GAELG TA GYNSAGHEY GAELG DA SLEIH REN ADSYN GYNSAGHEY AS NISH T'AD GYNSAGHEY DA SLEIH YINDYSSAGH ER LHIAM DY VEL EH FODDEY NY SHARE AYNS UN AGHT ER YN OYR DY VEL YN EDDYRVOGGYL AYN SO FOD SLEIH GEDDYN GREIM JEH FODDEY S'AASEY T'OU TOIGGAL TRA VA MISH GYNSAGHEY BUNNYS DAEED BLEEANEY ER DY HENNEY CHA ROW AGH COLOAYRTYS GOLL ER CHA ROW YN EDDYRVOGGYL AYN VA LIOAR NY JEES AYN AGH CHA ROW MONNEY JEUSYN AYN T'OU TOIGGAL SO TA'N GAELG T'EH RYGHEDDYN FODDEY SHARE NISH SO SHEN RED FEER VIE GHOOINNEY AS NISH TA MEE CLASHTYN RISH YN RADIO TA SMOO CLAAREYN GAELGAGH AYNS RADIO VANNIN AS Y LHIED SO S'MIE LHIAM SHEN SHEN FODDEY SHARE SHE AYE WELL GYN DOOYRT ERBEE TA REDDYN GOLL DY MIE LESH YN CHENGEY EC YN TRAA T'AYN AS TA REDDYN MIRRILAGH ER LHIAM'S NY KEAYRTYN TA MEE SMOOINAGHTYN DY VEL EH BEGGAN TRIMSHAGH NAGH VEL SLEIH GOLLRISH DOOLISH Y KARAGHER RICHARD Y RADLAGH AS JACK GEILL AS RAM SLEIH ELLEY NAGH VEL AD AYN EC YN TRAA T'AYN JUST DY AKIN DY CHOOILLEY RED TA GOLL ER Y VUNSCOILL PAITCHYN GYNSAGHEY GAELG OOILLEY NY COWRAGHYN MYGEAYRT MANNIN AYNS GAELG S'BASTAGH NAGH VEL AD AYN ER YN OYR GYN OOILLEY YN OBBYR VA JEANT OC CHA BEAGH OBBYR GOLLRISH YN OBBYR AYM'S AYN SO TA SHIN OOILLEY CUR BWOOISE DAUE GYN DOOYT ERBEE SON OOILLEY YN OBBYR VA JEANT OC AS MYR DOOYRT MEE S'BASTAGH NAGH VEL AD AYN YN LAA T'AYN JIU SO TA REDDYN GOLL DY MIE GYN DOOYT ERBEE BEE GIARRAGHYN AYN AS BEE BOIREY NY GHAA AYN SO SHEGIN DOOIN PRAIERITAISAL OOILLEY YN STOO 'SY TRAA RYHEET BUT ER LHIAM DY VODMAYD JANNOO SHEN AS TA MEE SHICKYR DY BEE YN GAELG FOAST AYN AYNS NY BLEEANTYN TA RYHEET AS BEE EH FODDEY NY STROSHEY WELL ER LHIAM DY VEL EH FEER VIE EC Y TRAA T'AYN ER LHIAM DY VEL RAM SLEIH GYNSAGHEY GAELG PAITCHYN EC NY SCOILLYN AS SLEIH AASIT AYNS BRASTYLLYN ELLEY AS TA RAM GAELG MYGEAYRT ER COWRAGHYN AYNS NY SHAPPYN ER Y RAAIDYN AS STOO GOLLRISH SHEN SO ER LHIAM DY VEL EH JANNOO FEER VIE EC Y TRAA T'AYN GAELG JIU TA'N GAELG JIU BISHAGHEY NISH AS T'EH YINDYSSAGH TA RAM SLEIH TA GYNSAGHEY GAELG AS TA RAM PAITCHYN FLAAOIL NISH AS T'EH FEER SCANSHOIL DY JANNOO YMMYD JEH YN GAELG T'EH YINDYSSAGH WELL ER LHIAM DY VEL EH FOAST GOLL DY MIE EC Y TRAA T'AYN TA FODDEY NY SMOO GAELGEYRYN AYN NISH NA JEIH BLEEANEY AS FEED ER DY HENNEY AS ER LHIAM DY VEL YN VUNSCOILL GAELGAGH JANNOO STARTEY MIE MARISH NY PAITCHYN AGH TA MEE BEGGAN BOIRIT MYCHIONE YN TRAA RYHEET ER YN OYR NAGH VEL ARGID DY LIOOAR EC YN REILTYS NISH AS BEGIN DAUE SAUAIL ARGID AS T'EH CROGHEY ER YN OLTEYNYN YN KIARE AS FEED NY REDDYN T'AD GIARREY MY TA SLEIH DY LIOOAR AYNS SHEN SON YN GAELG TA SHIN MIE DY LIOOAR AS T'EH MYR SHEN EC Y TRAA T'AYN AGH FODDEE SHEN CAGHLAA AS MY VEES SLEIH DY LIOOAR AYN NOI YN GAELG FODDEE DY BEEMAYD AYNS Y VROGHE CHOUD'S SHOH T'EH GOLL DY MIE ER LHIAM'S DY VEL EH CHEET DY VE NY SHARE TA MEE FAKIN NY SMOO SLEIH TA PROWAL YN GAELG NISH MANNAGH VEL AD LOAYRT EH DY FLAAOIL T'AD CUR PAART ER AS T'AD PROWAL AS LOAYRT RHYM AYNS GAELG AS TA MEE FAKIN EH ER NY SHAPPYN AS Y LHIED AS AYNS NY STRAAIDJYN FOD OO FAKIN EH SO SHEN FODDEY NY SHARE NA V'EH JEIH BLEEANTYN ER DY HENNEY AS ER LHIAM'S DY VEL SHAPP NY JEES AS THIEOAST JANNOO YMMYD JEH GAELG TRA T'AD AYNS SHEN GOBBRAGHEY NEESHT ER LHIAM'S DY VEL EH AVALON AYNS DOOLISH AYNS SHEN T'AD JANNOO YMMYD JEH GAELG AS AYNS Y TWOAIE SWEET GINGER T'AD PROWAL DY LOAYRT GAELG AS ERSKYN TOWSE AYNS YN ABLYT T'AD OOILLEY LOAYRT GAELG AYNS SHEN TA SHEN FEER SCANSHOIL KIONNAGHEY JOUGH AYNS GAELG SO ER LHIAM'S DY VEL EH CHEET TA NY SMOO SLEIH TA SMOO FYS EC SLEIH NISH MYCHIONE Y GHAELG MANNAGH VEL AD LOAYRT EH T'AD GOLL NAGH VEL CHENGEY ER YN ELLAN SHOH SO ER LHIAM'S DY VEL TOOILLEY FYSSEREE AYN SHEN YINDYSSAGH SON YN ELLAN WELL MYCHIONE Y GAELG TA MEE GOAILL YINDYS DY VEL YN GAELG GAASE WHEESH AS T'EE GA DY ROW MEE GOBBRAGHEY DA'N GAELG RISH YMMODEE BLEEANTYN CHA ROW MEE RIEAU SMOOINAGHTYN DY BEE LHIED YN BUNSCOILL CURRIT ER BUN AS TREE FEED AS JEIH PAITCHYN AYN LOAYRT GAELG OOILLEY YN TRAA SHE YINDYSSAGH SHEN YN RED SHARE ER LHIAM WELL TRA REN MEE GOAILL TOSHIAGH EC Y GHAELG CHA ROW MONNEY SLEIH JANNOO EH AGH NISH T'EE BISHAGHEY TA RAM PAITCHYN GYNSAGHEY YN GAELG AYNS NY SCOILLYN AS JESARN SHOH CHAIE VA MEE AYNS DOOLISH AS HIE MEE AYNS SHAPP MONSOON AS VA'N INNEEN AYNS SHEN T'EE JANNOO YN ARDTEISHT GHAELGAGH EC QE AS VA SHIN LOAYRT OOILLEY YN TRAA VA MEE KIONNAGHEY YN STOO AYNS GAELG AS V'EH YINDYSSAGH NY LURG SHEN HIE MEE MARISH MY INNEEN DYS THIE CARINE AYNS PURT NY HINSHEY AS VA SLEIH AYNS SHEN AS V'AD OOILLEY LOAYRT GAELG AS NY SLEIH MAINSHTER WADE AS YN INNEEN ECHEY T'ADSYN LOAYRT GAELG AS T'AD GRA 'FASTYR MIE' AS 'KYS T'OU' AS OOILLEY SHEN AS TRA T'OU GRA KYS TA SHIU T'AD GRA TA MEE SKEE AS YN LHIED SO VA SHEN DAA CHEAYRT VA MEE LOAYRT GAELG JESARN AS EISHT VA MEE AYNS PURT CHIARN AS HONNICK MEE VEN ER Y TRAID AS DOOYRT EE FASTYR MIE KYS T'OU VA SHEN TREE KEAYRTYN AYNS UN LAA VA MEE LOAYRT GAELG JUST MYR SHOH SO T'EE BISHAGHEY T'EE JANNOO DY MIE Y GHAELG WELL TA'N GHAELG GOAILL NIART DY JARROO TA SHIN FOAST FODDEY ERSOOYL VOISH VE SAUCHEY AS SHEGIN DOOIN OOILLEY STREEU DY LAJER SON Y GHAELG 'SY TRAA RYHEET AGH TA NY SMOO DY HREISHTEIL AYN NA VA TA RAM SLEIH AEGEY CHEET SEOSE NISH AS GAELG DY LIOOAR OC AS T'AD GEEAREE LOAYRT EE T'OU TOIGGAL TA SLEIH AYN TA MEEITEIL RYCHEILLEY AS LOAYRT GAELG OOILLEY YN TRAA AS CHA NEL FOCKLE DY VAARLE GOLL EDDYR OC AS S'MIE SHEN ER LHIAM DY VEL EH SCANSHOIL NEESHT FEDDYN MAGH MYCHIONE Y CHENN GHAELG NEESHT Y GHAELG TA RECORTYSSIT AYNS LIOARYN AS PABYRYN AS PAART JEH NY REDDYN SHEN CHEET GYS SOILSHEY NISH VA FOLLIT AYNS Y THIE TASHTEE AS TA SHIN FEDDYN MAGH FOCKLYN AS RAAGHYN TA JARROODIT EC Y CHOOID SMOO DY LEIH AS S'LAIK LHIAM PENE FEDDYN MAGH NY REDDYN SHEN AS PROWAL DY SKEAYLEY AD AS EISHT TA SHIN OOILLEY TA'N GHAELG AIN OOILLEY GAASE NY S'BERCHEE AS ER LHIAM VODMAYD LHIASSAGHEY YN GHAELG ER YN AGHT SHEN DY MOOAR 'SY TRAA RYHEET AS HEEMAYD CRE HAGHYRYS ANSHERBEE JAMYS O'MEARA WELL I THINK THAT MANX IS GOING WELL THESE DAYS I AM TEACHING OR I WAS TEACHING IN THE SCHOOLS AND THE BEST THING IS THAT THE CHILDREN ARE INTERESTED IN MANX AND THEY'RE PROBABLY MORE INTERESTED IN MANX THAN NEARLY ANY OTHER SUBJECT IT GIVES THEM A SORT OF PRIDE AND THEY TAKE PRIDE IN IT AND IT'S LIKE THAT WITH ADULTS TOO A LOT OF PEOPLE COME TO THE CLASSES AND THEY REGARD MANX AS BEING IMPORTANT AS A PART OF THEIR IDENTITY THE BEST THING ABOUT MANX IS THAT THE PUBLIC ARE INTERESTED IN MANX OR THEY'RE MORE INTERESTED THAN THEY ONCE WERE AND IT'S GOOD THAT THERE ARE SO MANY CLASSES AND LESSONS AVAILABLE NOW AND THAT THERE'S A SORT OF STRUCTURE TO THE CLASSES SO IT'S GOOD THAT EVERYONE WHO IS INTERESTED IN MANX HAS A CHANCE TO LEARN IT
