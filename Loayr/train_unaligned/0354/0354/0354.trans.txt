0354 TA MEE ER CLASHTYN SHENN EEASTEYRYN GINSH MYCHIONE BAATEY VA CUIRRIT KEAYRT AYNS Y VAIE WOOAR OIE FEER AALIN MAGH JEH BRADDA AS VE KIUNE AS FEER GHORRAGHEY V'AD MYSH PROWAL YN LIEEN AGH DOOYRT YN MAINSHTYR DY ROW EH TRAA DY LIOOAR FOAST EISHT HIE AD OOILLEY DY LHIE AGH YN FER VA FREAYLL ARREY HIE ESHYN GOUR E HOSHEE AS HUG EH MYNER DY ROW Y LIEEN 'SY THALLOO AS REN EH DOOISHTEY YN CHESHAGHT DY CHUR ER BOAYRD HAINK NY DEINEY SEOSE AS GHOW AD TOSHIAGHT DY GHOAILL STIAGH Y SWING AGH VA'N LIEEN FEST AYNS Y THALLOO V'AD STREEU LESH OOILLEY NYN NIART AGH VE FEER HROME AGH V'AD GEDDYN TRIE LURG TRIE STIAGH GOAILL AASH NISH AS REESHT EC Y JERREY HAINK YN LIEEN GYS MULLAGH YN USHTEY AS REN EH SOILSHEAN ER NY SLEITYN MYGEAYRT MYR DY BEAGH EH ER VE MULLAGHEAYST AS CRE VA AYNS Y LIEEN AGH PEARL MOOAR AS VA NY SHENN GHEINEY CHA AGGLIT LESH YN SOLLYSID ECHEY AS REN AD CUR YN RAAD DA'N LIEEN GYS Y THALLOO REESHT AS VA'N PEARL MOOAR ERSOOYL AS LESH OOILLEY YN EEASTAGH AS THRAWLAL RIEAU ER DY HENNEY CHA VEL DOOINNEY ERBEE ER HAGHYRT ER YN PEARL MOOAR DY BEAGH AD ER GHOAILL EH ER BOAYRD TRA V'EH HEOSE OC V'AD OOILLEY ER VE BERCHAGH DY LIOOAR AGH SHE JEIH GYS UNNANE MY NEE DOOINNEY ERBEE GEDDYN SHILLEY JEH ARRAGH REN YN SOLLYSID ECHEY COYRT NYN DAPPEY VOUE AGH TA FER NY GHAA KIART CHA OMMIDJAGH GYS YN LAA T'AYN JIU VA CHALSE Y KILLEY CLIAGHTEY CHEET GYS PURT LE MOIRREY VOISH RHUMSAA DY EEASTAGH HAKEYN CHA ROW EH CHA CHEEAYLLAGH AS DY CHOOILLEY 'NANE AS TA MISH ER VE TAGGLOO RISH KEAYRT NY GHAA TA MEE ER CHLASHTYN JUAN Y QUIRRYN GINSH MYCHIONE UN OIE V'EH MOOIE MAROO AS VA'N OIE FEER AALIN V'AD CUIRRIT AYNS Y VAIE WOOAR MAGH JEH PURT CHIARN V'AD EEASTAGH HAKEYN SON TAMMYLT DY HRAA AGH TRA GHOW AD AYNS LAUE DY PHROWAL YN LIEEN AS HAINK Y LIEEN GYS MULLAGH YN USHTEY VA EEAST MOOAR AYN TA NY EEASTEYRYN GYLLAGH EH GAILLEYPERN AS TA'N KIONE ECHEY THREE KEAYRTYN WHEESH AS YN CORP AS TA'N BEEAL FEER VOOAR ER YINNAGH YN BEEAL ECHEY CUMMAL LANE POAGEY AS TA SKIANYN FEER LHEAN ER REN CHALSE BRIAGHT JEU CRE'N VROUT VA AYNS Y LIEEN AS DOOYRT FER JEU DY RE YN CHENN GHUILLEY EH HENE V'AYN 'JEAN SHIU SHASSOO DUNNAL' DOOYRT CHALSE 'AS MAR SHIU EH MY GHUILLYN SON NAGH BEE EH MIOLAGH SHEELNAUE NY SMOO' V'EH GRA RISH NY DEINEY DY HASSOO DUNNAL AGH V'EH HENE JANNOO LESH Y CHABBANE CHA TAPPEE AS ODDAGH EH VA QUIRRYN BRIAGHT JEH CHALSE BLEEANTYN NY LURG SHEN ROW COOINAGHTYN ECHEY ER YN TRAA V'AD MARROO YN CHENN GHUILLEY 'VA' DOOYRT CHALSE 'AGH CHA VEL EH MARROO FOAST' TA'N EARISH FEER STERRYMAGH AYNS SHOH GEAY AS FLIAGHEY AS CHA VEL MONNEY REAMYS AYN DY SCREEU NY TRAA DY SMOOINAGHT AGH JERKAL DY BEE LAGHYN AALIN CHEET AYNS TRAA GERRID
