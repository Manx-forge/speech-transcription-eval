0139 SAGGYRT AS NY SHELLANYN TA MEE ER CHLASHTYN MYGEAYRT SAGGYRT ELLEY TEH JEEAGHYN DY ROW YN SLEIH GOAILL LANE TAITNYS AYNS JANNOO SKEEALYN MYCHIONE SAGGYRTYN AYNS YN CHENN EARISH CHA ROW EC YN SAGGYRT SHOH AGH UN PHIYR DY HROOSYN AS KEAYRT DY ROW REN EH SCOLTEY AD AYNS E GHOAL AGH VA THALLEYR ERGERREY DA AS FASTYR JESARN CHUR EH NY TROOSYN DAN THALLEYR DY CHARRAGH AD SON JEDOONEE AGH GHOW YN THALLEYR YN SCOOYR YN OIE JESARN AS REN EH JARROOD NY TROOSYN GYS MOGHREY JEDOONEE AS REN EH GIRREE DY MOGHEY AS GEDDYN NY TROOSYN AARLOO AYNS TRAA SON Y CHEEILL CHUR EH E VAC THIE LESH NY TROOSYN AS DOOYRT EH RISH JANNOO LANE SIYR SON DY BEAGH AD EC YN SAGGYRT SON TRAA KILLAGH AGH MYR VAN GUILLEY GOLL ER YN RAAD HONNICK EH EDD SHELLAN AS NY SHELLANYN GOLL WOMAL MYGEAYRT GHOW YN SCOLLAG AYNS LAUE DY GHEDDYN GYS YN VILL AS GHOW EH TOSHIAGHT DY REUYREY SON DY GHEDDYN YN EDD AGH VA NY SHELLANYN GOLL MYGEART WOMAL AS BREDDEY EH LESH NYN GHAHGHYN MYR SHEN DY ROW EH EGINIT DY GHOAILL YN BUNDEIL SON WAPPIN DY EIYRT NY SHELLANYN ERSOOYL MYR SHEN HIE YN BUNDEIL ASS Y CHEILLEY EISHT GHOW EH TROOSYN YN SAGGYRT SON DY YEEALLEY NY SHELLANYN AS LURG TAMMYLT DY HRAA VEH EGINIT DY ROIE ERSOOYL VOISH NY SHELLANYN FEGOOISH GEDDYN VEG DY VILL AS GONNAGH LESH NY GAHGHYN OC EISHT REN EH COOINAGHT ER YN SAGGYRT DY BEAGH EH ERSOOYL GYS YN CHEEILL EISHT REN EH ROIE CHA TAPPEE AS ODDAGH EH GYS VEH EC THIE YN SAGGYRT VAN SAGGYRT EC YN DORRYS TRA REN EH ROSHTYN AS YN GOOYN ER SMOOINAGHT DY CHOODAGH EH HENE LESH YN GOOYN AGH TRA HAINK YN GUILLEY ERGERREY GHOW EH NY TROOSYN AS CHUR EH ER AD AYNS LANE SIYR EISHT HIE EH GYS YN CHEEILL AGH TRA VEH LHAIH NY LESSOONYN GHOW NY SHELLANYN VA AYNS NY TROOSYN TOSHIAGHT DY SNAUE MYGEAYRT AS CUR NYN GHAH AYNS E LEAYSTYN AS VEH DY MENNICK COYRT E LAUEYN SHEESE AYNS E HROOSYN AS RUBBEY E LEAYSTYN AGH EC YN JERREY DOOYRT EH RISH YN SLEIH MY ODDYS SHIUISH SHASSOO SHOH CHA VODDYMS SHASSOO EH NY SODJEY MYR SHEN ROIE EH MAGH ASS YN CHEEILL AGH VAN CHAGLYM DY SLEIH SMOOINAGHT DY ROW YN SAGGYRT ASS E CHEEALL AS REN AD OOILLEY ROIE MAGH GEIYRT ER AGH CHA JINNAGH EH FUIRRAGHT RISH PEIAGH ERBEE GYS HOOAR EH GYS E HIE DY GHOAILL NY SHELLANYN ASS E HROOSYN TEH JEEAGHYN TRA VAN GUILLEY YEEALLEY NY SHELLANYN DY REN PAART JEU GEDDYN AYNS NY TROOSYN AGH CHA ROW FYS EC YN SAGGYRT CRE ASS HAINK AD AGH TRA HOOAR EH AD OOILLEY EIYRIT ASS NY TROOSYN EISHT VEH EC SHEE AS REN EH FREAYLL SHIRVEISH AYNS YN CHEEILL FASTYR JEDOONEE FEGOOISH BOIREY ERBEE AS VAN SLEIH OOILLEY FEER BOOISAL DY ROW YN SAGGYRT AYNS E CHEEALL CHAIR REESHT TEH JEEAGHYN DY ROW YN SHENN SLEIH VA AYNS YN ELLAN FODDEY ER DY HENNEY CUR DOOAGH DY MIE ER NY SAGGYRTYN 
