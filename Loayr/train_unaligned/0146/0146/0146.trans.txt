0146 CREGNAISH YN UN LAA YEIG AS FEED JEH YN VEE SJERREE JEHN FOUYR AYNS YN VLEIN HOGHT CHEEAD YEIG KIARE FEED AS SHEYJEIG MY CHARREY DEYR TA MEE ER GHOAILL ORRYM DY SCREEU AYNS ANSOOR GYS YN SCREEUYN EU JEHN CHIARROO LAA YEIG JERKAL DY VEL SHIU AYNS SLAYNT MIE AS GEDDYN ER DY MIE MYR TA MISH BRAEW EC YN TRAA SHOH TA NY PIANYN CUR ROYM FOAST NYYEIH TA OOR AYN DY VE BOOISAL DA JEE SON OOILLEY E VYGHIN TAN EARISH FEER STERRYMAGH AS FEAYR EC Y TRAA TAYN TEH ER CAGHLAA GYS YN GEUREY FEER LAIK TA MAINSHTER QUORRYN LACCAL DY VE COOINIT HIU TA MY INNEEN AS NY GUILLYN BEGGEY AYNS SLAYNT VIE AS WISHAL DY VE ER NY CHOOINAGHTYN HIU TA NY MRAANE AEGEY CUR LANE OBBYR DOU DY BEIGN MY SCOLLAG AEG NISH ODDAGH EH VE DY VODDIN GEDDYN BEN VERCHAGH AGH TAN GHRIAN ER GHOLL ROUD SHEEAR ORRYM SHOH YN CHIED SCREEUYN REN MEE SCREEU AYNS CHENGEY NY MAYREY ELLAN VANNIN AGH TA MEE JERKAL DY JEAN SHIU GOAILL MY LESHTAL TA MEE MYR SCOILLAR VEAGH GOAILL TOSHIAGHT DY YNSAGHEY TA MEE ER SCREEU NY SMOO AYNS GAELG ER Y GHERRID SHOH NA REN MEE SCREEU OOILLEY LAGHYN MY VEA TA MEE ER HYNDAA YN MODDEY AS E VAINSHTER GYS GAELG AS TA MEE SCREEU EH DY VOD SHIU PROWAL EH VEL EH KIART TA MEE CLASHTYN JEH FERRISHYN AGH CHA VEL AD SON CUR DOU NHEE ERBEE TA FEEU DY CHUR AYNS SCREEU VA DOOINNEY GINSH DOU DY JAGH EH DY HELG UN OIE AS HAINK MODDEY BANE HUGGEY AS VEH MODDEY FEER YINDYSSAGH REN NY MODDEE ECHEY HENE ROIE ERSOOYL AS FAAGAIL EH AGH CHA VAIK EH RIEAU MODDEY GOLLRISH YN MODDEY SHEN TA MEE GAASE SKEE JEH SCREEU YN GHLARE MANNINAGH SHOH VEAGH EH NY SAASHAGH DOU DY SCREEU AYNS GLARE SOSTNAGH SON TA BEGGAN GOAN AYNS YN GHAELG DY SCREEU DY BAGHTAL SHENYFA TA MEE CUR LESH MY SCREEUYN GYS JERREY GEEARREE DIU DY CHOOILLEY VANNAGHT AS BEA LIAUYR DY SCREEU SHENN RAAGHYN AMMYSSAGH NY SHENN VANNINEE TA MEE MYR SHEN TANNAGHTYN DTY CHARREY SHICKYR EDWARD FARQUHAR TA MEE GOLL MAGH DY CHOOILLEY LAA DY CHIANGLEY ARROO GEIYRT ER YN GIAREYDER AS CHA VEL TRAA AYM DY SPARAIL 
