0127 NY METHODEE WESLEYAN METHODISM GYS SCRUDEYR HERALD VONA CHARREY DEYRMYR VA SHIARTANSE JIN CHEET COOIDJAGH VOISH Y CHLASS FASTYR Y LAA CHAIE HIE SHIN STIAGH AYNS THIE NANE JEH NY BRAARAGHYN DY GHEDDYN JOUGH USHTEY AS HUITT SHIN ER TAGGLOO SON TAMMYLT MOOAR MYCHIONE ANVEA NY METHODEEYN FY YERREY HOAL GHOW SHIN AYNS LAUE DY PHROWAL RULEYN WESLEY ROW AD CORDAIL RISH NY SCRIPTYRYN CASHERICK AS DY CHORMAL CHAMMAH AS ODDAGH SHIN YMMYRKEYBEA NY METHODEEYN RISH NY RULEYN CHEDDIN ERCHEE DY GHEDDYN MAGH CRE VA BUN YN OLK VA FYS MIE DY LIOOAR AIN DY DREILL NY CHIED VETHODEEYN NY RULEYN AYNS YN AGHT TAD SCREEUT MYR REN SHIN HENE KEAYRT DY ROW SON CHA NEE OLTYN AEGEY VA VEG JIN AGH VA SHIN ER NGHOAILL BAGHT RISH BLEEANTYN DY HRAA ABBYR DAEED BLEIN NY ERSKYN DY ROWN YMMODEE MOOAR ER CHOOYLSKYRRAGHTYN VEIHN CHESHAGHT AIN LIORISH CUR RAAD DA MOYRN LHIGGEY LESH YN EILL AYNS NHEEGHYN GYN FEME CHAGLYM SEOSE BERCHYS ER Y THALLOO BRAAR GOLL GYS Y LEIGH RISH BRAAR C AS REN NYN GOOINSHEANSEYN HENE SHIN Y GHEYREY SON PAART JEH NY FOILJYN CHEDDIN AGH ERSKYN OOILLEY HAYRN SHIN GYS COOINAGHTYN DY ROW SHIN DY MENNICK ER NYN OLTOOANEY LIORISH CLOAN Y THEIHLLAS CHA ROW EDDIN AIN DY OBBAL ADDY ROW NY REILTEE NY FIROIK AS NY HARDGHEINEY AIN KINJAGH BRISHEY NY SARAGHYN AS NAGH NHIMMEY WESLEYAN VA VEG SHARE NA SLEIH ELLEY MANNAGH ROW NY SMESSEY NISH EER MY VAN OLTOOAN SHOH AYNS AYRN ERGERREY DY LAUE KIART CHA VODDAGH SHINYN JANNOO RISH SON TRA BLHOYS DA FER ERBEE JIN OGHSAN Y CHUR DA VEG JEH NYN MRAARAGHYN RED REN SHIN KEAYRT AS KEAYRT AS ERLHEH SON GOAILL BOLGYMYN DY YOUGH YIARRAGH AD RISH ER Y CHOOYL CRED TA SHEN DHYTS TOU USS AS DTY HORCH JANNOO FODDEY RO CHREENEY JIU HENE TAN SHIRVEISHAGH AIN GRA AS TA SHIN HENE TOIGGAL DY VEL JOUGH COYRT GENNALLYS SY CHREE AS AASH GYS YN AIGNEY CREN CREE ODDYS VEC DOOINNEY TA FEGOOISH BINE DY YOUGH TA JOUGH AS LIGGAR CRETOORYN MIE YEE AS DY VE GOIT LESH TOYRTBOOISE LIOROOSYN TA CREDJAL AS TOIGGAL YN IRRINEY SHENYFA CUM USS DTY HENGEY JIN AS FAAG VOID SLEIH TA NY SHARE NA OOHENE CHA ROW WESLEY AGH DOOINNEY AS TA DEINEY CHIART CHA CREENEY RISH SY THEIHLL FOAST MY VEAGH VEG RAIT ROO MYCHIONE SAYNT NY ROUR IMNEA DY HAGLYM COOID HEIHLTAGH CHA GREDJAGH AD DY ROW ASSEE AYN LIORISH DY ROW SOLOMON ER GHRA TA ARGID GANSOOR DY CHOOILLEY NHEE INSHAGH AD DOOIN NEESHT DY ROW ABRAM AYR NY CREDJUEE FEER VERCHAGH AYNS MAASE AYNS ARGID AS AYNS AIRH MY YIARRAGH SHIN ROO DYN AD DY HREISHTEIL AYNS BERCHYS NEUHICKYR AGH AYNS Y JEE BIO CHASSAGH AD NYN GHIB ORRIN AS CHA NEAISHTAGH AD ROOIN SFIRRINAGH TEH TRA TAN BERCHAGH LOAYRT TA DY CHOOILLEY GHOOINNEY NY HOST AS JEEAGH CRE ERBEE TEH DY GHRA TAD DY VOYLLEY EH GYS NY BODJALLYN AGH MY TAN BOGHT FOSLEY E VEEAL TAD GRA QUOI EH SHOH VA SHIN ER CHLASHTYN NEESHT DY RE SHOH MYR VA PAART JEH NY LOCALYN SHARE VAIN DELLIT ROO NY CHEAYRTYN EC NY MEETEILYN RAIEE WAHLL LURG DOOIN VER GHOAILL HOOIN HENE NY REDDYN SHOH MARISH RED NY GHAA ELLEY HAINK GYS NYN GOOINAGHTYN CHAMMAH AS NY COONTAGHYN VA SHIN ER CHLASHTYN AS ER LAIK ER DAGH CHEU JEHN CHOOISH AS LURG DOOIN VER HYNDAA AD HARRISH AS HARRISH DY KIARALAGH AYNS NYN AIGNAGHYN CHOARD SHIN OOILLEY MYR LESH UN CHREE AYNS Y VRIWNYS AIN VA SHEN DY ROW MWANE YN ANVEA SHOH TA NISH NY VUD AIN ER NY YIENTYN AYNS LUNNIN EC Y TRAA VA SHIRVEISHEE YN AGGLISH AIN HOSHIAGHT DY BRYNNAGH ER NYN SLAA SEOSE LESH YN FOCKLE REVERENT HUG LESHTALYN DAUE SON CUMMEY AD HENE GYS CLIAGHTAGHYN MOOARALAGH BERCHEE YN ARDVALLEY AS FEALLAGH ELLEY VEAGH VEIH TRAA GY TRAA FAKIN AD GOAILL HUC HENE AYNS TOWSE SMOO NY SLOO JEH NY CLIAGHTAGHYN STAYDOILAGH CHEDDIN AS CUMMAL MAGH AD GYS Y SLEIH RAAD VAD TROAILT MYR GRA ROO VRAARAGHYN EIYRJEE ORRINYNMYR TA SHINYN EU SON SAMPLEYR AS BYCHYNDAGH RISH SHOH DY ROW EARROOYN MOOAREY JEH NY METHODEEYN ER NYNSAGH DROGH OASHYN AS NY VEGGANYN ER NGHOLL GEIYRT ER FARDAIL GYN YMMYD BUNNYS GYNYSS DAUE HENE NYYEIH GA DY ROW NY REDDYN SHOH OYR DY HOUAIGNEY DOOIN FOAST VEH YN CREDJUE ONNERAGH AIN DY BEAGH EH RED FEER AGGAIRAGH DA FER ERBEE GHOGHE ER DY CHARRAGHEY NY BRISHAGHYN LESH LHEID NY SAASEYN AS VEAGH GAUEAGH DY YANNOO NY SMESSEY JEU AS NAGH ROW SAASE NYN GOUR AGH AYNS Y SPYRRYD MEEN DY GHUNNALLYS CRAUEE NYN GHEAYLTYN OOILLEY Y CHOYRT DY CHEILLEY SYN OBBYR AS LESH UN CHREE AS AIGNEY SHASSOO ER DY NEGIN DA RULEYN SHENN YUAN WESLEY VE ER NYN GOOILLEENEY LIORIN MAGHEY SHOH CHA NEE AYNS AYRN AGH AYNS Y CLANE AS QUOI ERBEE EH HENE LHIG EH VE ARD NY INJIL BOGHT NY BERCHAGH YNSIT NY NEUYNSIT NEE JANNOO CLIAGHTEY JEH BRISHEY VEG JEU LHIG DA VE INSHIT DAUESYN TER NYN ARREY HARRISH YN ANNYM SHENAS RAAUE VER NY CHUR DA MYCHIONE SHAGHRYNYS E RAAIDYN EISHT MANNAGH GOW EH ARRYS GYN AYRN SODJEY VE ECHEY NY MAST AIN DOOYRT SHIN OOILLEY DY RE SHOH VAN YNRYCAN RED YINNAGH JANNOO AS DY RE NISH HENE VAN TRAA ER E HON DY FIRRINAGHFOCKLAGH VA SHIN COONTEY DY BEAGH EH YN VLEBBINYS SMOO SY THEIHLL DOOIN DY YERKAL RISH MONNEY ERBEE DY VIEYS BEAYN NY MASTAIN CHOUDS HANNAGH SHIN JEH NYN YIOIN AYNS COMMEE MARISH NY LHEID AS NAGH VEL SCOAN VEG OC AGH SHLIAWNID SKEETAGH MARISH GIOOTYN DOOGHYSSAGH YN KIONE AS Y GOB AS TA LHIGGEY ORROO DY VEL AD CHA SPYRRYDOIL SHEN DERREY HEILLAGH FER DY JINNAGH AD NYN MIOYS Y CHUR SHEESE SON NY BRAARAGHYN EC Y TRAA CHEDDIN CHA JEAN UN MAC DOOINNEY JEU EH HENE Y OBBAL JEH LHONGEY DY VEE BLAYSTAL NY GLESS DY STOO AS E CHROSH Y HROGGAL ER GRAIH NY BRAARAGHYN ANNOON MY SAILLOO TUITTYM AS CHERRAGHTYN RUNT MYGEAYRTYMYSH AS REN SHIN NYN AIGNAGHYN DY SLANE Y YANNOO SEOSE DY CHOYRLAGHEY NYN SHESHAGHYN CREESTEE AD DY YANNOO NY ODDAGH AD AYNS COONEY LESH NY METHODEEYN SOSTYNAGH DY SCUGHEY NY KIPSNAPPERAL ASS RAAD Y POBBLE AS SHEN DY BIEAU ROISH VEES TOOILLEY JEEILL JEANT SY CHIOLTANE ERJERREY AYNS WHEESH AS DY ROW YN IRREEMAGH AS YN IMRAA DY IRREEMAGH CHEAYLL SHIN JEH NY METHODEEYN VOISH CHEU ELLEY JEHN USHTEY BRISHEY NYN GREEAGHYN AS LHIEENEY NY SOOILLYN AIN LESH JEIR OIE AS LAA HIONN NY BRAARAGHYN DY CREOI ORRYMS MEE DY YANNOO YN BIT SHOH DY SCREEU AS DOU DY GHRA DY BEAGH SHIN FEER WOOIAGH EH VE CURRIT AYNS Y HERALD MYR VA SHIN DY IMLEE TREISHTEIL MY VEAGH YN CHOYRLE GIARE AS AASHAGH TAYN ER NY GHOAILL CHA ONNERAGH AS TEH CHEBBIT NAGH VODDEY DERREY YIOGHE SHIN SLANE LIVREY TA REYGGYRYN DY GHEINEY SHEELT CAIRAL AS CRAUEE FOAST CHEUSTHIE CHAMMAH AS CHEUMOOIE JEHN CHONFERENCE NAGH JEAN AD HENE Y YMMYRKEY MYR CHIARNYN HARRISH EIRAGHT YEE AS NAGH VEL JANNOO JEE JEH NYN MOLG NY GOOASHLAGHEY YN JALLOO AIRHEYDEINEY MEEN AS CREENEY FEGOOISH NEUCHORMID AS FEGOOISH CRAUEEAGHTOALSEY NEE STREEU DY YANNOO DY CHOOILLEY NHEE DY FEEUDAGH AS CORDAIL RISH YN OARDAGH AGH LURG OOILLEY CRED NEE SLEIH MY HAGHRYS DA TRANLAASE LAUE YN EAGHTYR Y GHEDDYN JEU CAMMAH MY VEES EH EER MYRSHEN RED SLIOAR MY VEES NAGH VOD SLEIH KIARAIL Y GHOAILL JEHN SPORRAN SHICKYR AS VARRAMAYD MANNAGH VEL SHIN MOLLIT GLEN DY DER SHEN LESH DYCHOOILLEY NHEE GYS KIARTYS LANEVIE TAPPEE AS CHA BEE YN DOOINNEY BAARLAGH AIN ARRAGH JEEAGHIT ER LIORIN MYR FER NY FAILLEE FODDEE DY BEE FOILL ER NY GHEDDYN SON NAGH VEL Y CHOOISH AIN ER NY CHUR HIU AYNS BAARLE AGH TA SHEN RED NAGH VODDYMS DY JESH Y YANNOO CHA GHOW MEE RIEAU ORRYM DY SCREEU RED ERBEE DY VE FAKINIT LIORISH SOOILLYN Y THEAY ERLHIMMEY JEH MYSH LIEHDUSSAN DY CHARVALYN AYNS GAELG AS TA TRAA LIAUYR ERDYHENNEY DER SHIU SHOH AYNS Y PHABYR MANNAGH DER TA SHIN CHOUD SHEN AARLOO AGH TA TREISHT AINYN AYNDIUISH NAGH JEAN SHIU BEG Y HOIAGHEY JIN AS NYN GOOISH NY JEH CHENGEY NY MAYREY ELLAN VANNIN 
