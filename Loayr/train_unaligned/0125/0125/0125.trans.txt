0125 MY CHAARJYN AS GHEINEY CHEEREY MY CHAARJYN AS GHEINEY CHEEREY CHA ROW MEE RIEAU ER YERKAL DY AKIN LHEID YN CHAGLYM MOOAR AS TAYNS SHOH YN OIE NOGHT ER JEET DY CHEILLEY DY CHLASHTYN ARRANEYN AS COLOAYRTYS GAELGAGH AS MYRGEDDIN GOO YEE ER NY LHAIH AYNS CHENGEY NY MAYREY ELLAN VANNIN TEH BOGGOIL DY AKIN LHEID Y SHILLEY TEH PROWAL DY VEL NY MANNINEE BOOIAGH CLASHTYN GLARE NYN SHENNAYRAGHYN VAN TRAA AS CHA VEL EH FODDEY ER DY HENNEY TA SHEN CHEUSTHIE JEH THREE FEED BLEIN TRA VA FEER VEG DY VAARLE LOAYRIT AYNS YN ELLAN SHOH CHEUMOOIE JEH NY BALJYNMARGEE AS VAN GOO ER NY PHREACHEIL AYNS GAELG AYNS NY KIALTEENYN SKEEREY GHAA NY THREE DY GHOONEEYN SY VEE ROISH VA NY SCRIPTYRYN ER NY CHAGHLAA GYS GAELG VA NY SAGGYRTYN LHAIH SHIRVEISH NY KILLAGH VEIHN VAARLE AYNS GAELG MYR VAD JANNOO YN CHIRVEISH TRA VA NY SCRIPTYRYN HOSHIAGHT CHYNDAAIT GYS GAELG VA AYRN Y PHEESH CURRIT DA DAGH SAGGYRT DY YANNOO AS TRA VAN OBBYR OC JEANT VAD PRINTIT AYNS THREE AYRNYN VAN SHENN CHONAANT AYNS DAA AYRN AS YN CONAANT NOA ER HENE AS TRA HAINK YN AYRN SJERREE VA PRINTIT GYS ASPICK HILDESLEY GHOW EH LHEID YN BOGGEY JEH GA NAGH ROW EH HENE TOIGGAL EH DY DOOYRT EH HIARN NISH TOU CUR KIED DA DTY HARVAANT PAARTAIL AYNS SHEE CORDAIL RISH DTY GHOO SON TA MY HOOILLYN ER VAKIN DTY HAUALTYS VA SHOH JESARN DAA LAA LURG SHEN VEH BWOAILLT LESH PALSY MYR SHEN NAGH LOAYR EH ARRAGH AS SHIAGHTIN LURG SHEN PHAART EH TEH RED FEER YINDYSSAGH NAGH VEL YN GHAELG GOLLRISH YN VAARLE SON FER ERBEE TA TOIGGAL AS LOAYRT YN GHAELG DY MIE TEH TOIGGAL DY CHOOILLEY OCKLE JEH AS EER NY SCRIPTYRYN TAD AYNS YMMODEE BOAYLYN CUR BUN NY TOIGGAL ER Y VAARLE CHA VEL FEME OCSYN TA CLASHTYN EH ER LIOAR FOCKLEYR NY DICTIONARY VE LIOROO DY GHEDDYN MEANAL YMMODEE JEH NY FOCKLYN TA LOAYRIT ER LAA NY KINGEESH VAN GIOOT DY HENGAGHYN CURRIT DA NY HOSTYLLYN CHIED PHREACHOORYN E GHOO DY VODDAGH AD FOCKLEY MAGH NY NAIGHTYN MIE DY HAUALTYS DAUESYN OOILLEY VEC JERUSALEM EC YN TRAA SHEN SON VA SLEIH EC JERUSALEM EC YN TRAA SHEN VEIH DY CHOOILLEY AYRN HAINK AGGLE YINDYSSAGH ORROO OOILLEY TRA CHEAYLL AD NY HOSTYLLYN LOAYRT DY CHOOILLEY GHOOINNEY AYNS GLARE E GHOOIE HENE HARRAGH AD SHOH THIE GYS YN CHEER OC HENE AS GINSH DA NYN GHEINEY CHEEREY NY REDDYN YINDYSSAGH VAD ER CHLASHTYN MYR SHEN VA NY NAIGHTYN MIE DY HAUALTYS ER NY SKEAYLEY KYNDAGH RISH NY YMMODEE JOARREEYN TA CHEET DYS MANNIN COOINAGHTYN JEH NAGH JIG EH OOILLEY COOIDJAGH SHEESE VEH CLIAGHTEY VE GRAIT AYNS MANNIN TRA VA FER ERBEE GOLL GYS PURT NY BALLEY NY HINSHEY DY CHUMMAL TEH CUR SEOSE YN SEIHLL AS GOLL GYS PURT NY HINSHEY AGH CHA VEL EH MYR SHEN NISH SON TA DEINEY PURT NY HINSHEY SOIAGHEY SAMPLEYR ROIN VEAGH EH MIE DOOIN GEIYRT ER TA SHEN DY REAYLL SEOSE YN GHLARE AIN HENE GLARE NYN SHENN AYRAGHYN TA NY BRETNEE FREAYLL SEOSE YN GHLARE OC HENE AYNS AGHT YINDYSSAGH MYR SHEN DY VEL AD CLASHTYN YN GOO ER NY PHREACHEIL DY CHOOILLEY GHOONAGHT NY FEER VENNICK AS SHEGIN DAUE GEDDYN ASPICKYN TA TOIGGAL AS LOAYRT AYNS YN GHLARE OC HENE CHA VEL MONNEY AYNS YN ELLAN SHOH NAGH VEL TOIGGAL BAARLE GA NAGH VEL AD TAGGLOO EH FEER VIE AGH BARE LHIEU SHOH CLASHTYN YN GOO ER NY PHREACHEIL AYNS GAELG NA AYNS BAARLE SON TAD TOIGGAL DY CHOOILLEY OCKLE JEH TA PAART SY SKEEREY AYM PENE SHARE LHIEU MEE DY HAGGLOO ROO AS DY PHRAYAL MAROO AYNS GAELG NA AYNS BAARLE BEE EH MIE MY ODDYS MAYD AAVIOGHEY YN CHENN GHLARE TEH SMOOINIT DY VEL DAA CHEEAD GLARE NY NY SMOO SY THEIHLL MYR SHEN DY VEL ADSYN TA CURRIT MAGH DY PHREACHEIL YN SUSHTAL DA NY HASHOONEE QUAAGH GYNSAGH GLARE YN SLEIH HUC TAD GOLL AS CHYNDAA NY SCRIPTYRYN AYNS YN GHLARE SHEN DY VOD AD CLASHTYN AS LHAIH YN GOO SY GHLARE OC HENE VA SHIRVEISH GHAELGAGH CLIAGHTEY VE FREILT AYNS YN CHENN CHEEILL SY VALLEY SHOH AS VEAGH EH LANE SLEIH DY CHOOILLEY CHEAYRT VEH FOSHLIT SON YN CHIRVEISH SHOH TA MEE CLASHTYN DY VEL SHIRVEISH GHAELGAGH FREILT FOAST AYNS CABBAL WESLEY SY VALLEY SHOH TRA HIE SAGGYRT BROWN GYS SKEEREY BRADDAN GA DY ROW EH ER ROIE DY MIE AYNS EASH EC YN TRAA SHEN DYNSEE EH GAELG AS AYNS TRAA GERRID VEH ABYL LHAIH AS PREACHEIL AYNS CHENGEY NY MAYREY ELLAN VANNIN AS MYR SODJEY VEH GOLL ER NY SMOO DY HAITNYS VEH GOAILL AYN AS NY SMOO DY AALID VEH FAKIN AYN GA DY ROW EH TOIGGAL HEBREW GREEK AS LATIN VAN GHAELG JEH NY SMOO DY YMMYD DAUESYN VEH PREACHEIL DAUE SON VAD TOIGGAL EH CHA JEAN EH MIE DOU GOAILL SEOSE VEG SMOO JEH TRAA YN MEEITEIL SON TA SHESHAGHT VOOAR CHEET GEIYRT ORRYM DY LHAIH AS DY GHOAILL ARRANEYN AS DY YANNOO KIAULLEEAGHT 
