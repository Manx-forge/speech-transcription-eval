0215 VEL OO COOINAGHTYN WELL TA MEE FOAST COOINAGHTYN YN SHENN THIELHIONNEY V'AYN KEAYRT DY ROW AYNS STRAID T'EH DOOINT NISH SHE THIE T'AYN NISH T'OU TOIGGAL AH YN VICTORIA YN VICTORIA YEAH OH SHE VA MEE AYNS SHEN KEAYRT NY GHAA AS CHEAYLL MEE SKEEAL MYCHIONE Y VOAYL SHEN VA CARREY AYM'S AS TA SHOH YN ASTYR TA MEE LOAYRT MYCHIONE AS VA JUST DAA GHOOINNEY AYN MY CHARREY AS FER ELLEY AS VA MY CHARREY LOAYRT RISH YN DOOINNEY VA SOIT AYNS Y CHORNEIL AS CHA ROW EH GRA VEG AS ANSHERBEE HIE MY CHARREY DA AS DOOYRT EH 'VEL OO KIART GHOOINNEY' AS VA'N DOOINNEY BOGHT MARROO GHOOINNEY V'EH NY SOIE MARROO SY CORNEIL AS REN Y LHEID HAGHYR DOOYS OIE DY ROW VA MEE AYNS Y PHOT GLUE AS VA MEE MY HASHOO EC Y VAR AS VA FER NY HASSOO AYNSHOH AS VA FER ELLEY ER Y CHEU ELLEY JEH'N DOOINNEY FER CEAUIT AYNS FILLEE BEG FER MOOAR DOOINNEY STOAMEY V'EH AS ANSHERBEE HUITT YN FER VA EDDYR NY NEESHT JEU HUITT EH SHEESE ER Y LAARE AS V'EH MARROO AS DOOYRT YN FER REN YN FER CEAUIT AYNS Y FILLEE BEG REN EH CHYNDAA MYGEAYRT AS DOOYRT EH 'I SAY BRIAN YOU'VE JUST SPILLED MY DRINK' AS VA'N FER NY LHIE MARROO ER Y LAARE SHEN SKEEAL AGGLAGH NAGH VEL CHA NEL MEE CREDJAL SHEN AS KEAYRT ELLEY VA DOOINNEY AYN AS V'EH CLOIE STUBBIN AS HAINK EH DOOYS AS VA MISH AS MY VEN ER Y CORNEIL AS VA SHIN JUST LOAYRT RY CHEILLEY AS HAINK EH DOOIN AS DOOYRT EH 'B'VIE LHIAT CLOIE STUBBIN MARYM DEREK' AS DOOYRT MEE 'AYNS MINNID NY GHAA TOM BEE EH KIART DY LIOOAR TA MEE JUST LOAYRT RISH MY VEN' AS ANSHERBEE HYNDAA EH AS HIE EH ERASH GYS YN VRAT LAARE RAAD V'AD CLOIE STUBBIN AS HUITT EH SHEESE AS LHEIM MY VEN SOESE DY TAPPEE ER YN OYR SHE BOANDYR V'EE OH MIE DY LIOOAR SHE AS REN EE GEDDYN GREIM AS VA FER ELLEY AS VA ESHYN NY BOANDYR NEESHT AS REN NY NEESHT JEU PROWAL DY YANNOO YN STOO ER Y CLEEU ECHEY AS YN DOOINNEY BOGHT VA ESHYN MARROO NEESHT AS V'EH NY LHIE ER Y AS REN SHIN GEDDYN REY RISH YN SLEIH AS VA JUST KUSE JEEIN TANNAGHTYN RISH YN AMBULANCE DY HEET AS CHOUD'S V'EH NY LHIE V'EH COODIT LESH CLOOISAG VEL OO GRA CLOOISAG DA BLANKET V'EH COODIT AS LURG FODDEE LHIEH OOR REN EH MYR SHOH AS HOIE EH SHEESE REESHT AS VA SHIN JEEAGHYN ER AS DOOYRT MY VEN DOOYS VA SHEN YN AER SCAPAIL WOISH SHEE BANNEE MEE VA MY CHREE GOLL MYR SHOH WELL TA SHEN SKEEAL DY JARROO SKEEAL AGGLAGH SKEEALYN AGGLAGH GYN DOOYT ERBEE SO VEL OO FOAST GOLL MAGH ER NY THIEYN LHIONNEY NY LAGHYN T'AYN JIU NY DYN OR WELL CHA BEE'M AYN YN LAA T'AYN JIU BEE'M EC YN ALBERT OIE NY VAIRAGH SHEN EH TA TA MEE SON GOLL AS S'TREISHT LHIAM DY BEE KUSE DY GAELGEYRYN AYN BEE S'TREISHT LHIAM DY BEE ANSHERBEE AS KIAULLEYDERYN NEESHT TA SESHOON FEER VIE GOLL ER EC YN ABLERT NAGH VEL MIE DY LIOOAR CRE GOLLRISH V'EH GOBBRAGHEY AYNS BALLEY CASHTAL AYNS Y CHAPP VUTCHOOR ROW EH MIE DY LIOOAR OH V'EH VA SKEEALYN AGGLAGH GOLL ER NYN EDDYR OC T'OU TOIGGAL VA SHENN DOOINNEY GOBBRAGHEY AYNS SHEN ANMYSSIT CHALSE CUBBON SHE DOOINNEY AGGLAGH V'EH VA SKEEALYN ATCH OOILLEY BENTYN RISH SHENN SLEIH VA CLIAGHTEY BEAGHEY AYNS BALLEY CASHTAL EDDYR Y DAA CHAGGEY T'OU TOIGGAL OH SHE DOOINNEY YINDYSSAGH V'EH VA COOINNAGHTYN AYMS LAA DY ROW VA SHIN GOBBRAGHEY RY CHEILLEY AS V'EH NY HAAUE EC Y TRAA V'AYN AGH V'EH CLIAGHTEY CHEET CUR COONEY DOOIN AS VA NY NEESHT JEEIN GOBBRAGHEY RY CHEILLEY AS VA SHIN JANNOO PRONNAGYN T'OU TOIGGAL AS DOOYRT EH 'OCH CHA NEL MEE GENNAGHTYN FEER VIE DEREK' DOOYRT EH 'ER LHIAMS DY VEL EH ORRYMS GOLL THIE' AS ANSHERBEE HIE EH THIE AS ER Y NAH VOGHREY TRA HAINK MEE STIAGH SY CHAPP DOOYRT MY VAINSHTER D'OU 'OH DEREK TA NAIGHT AGGLAGH AYMS' AS DOOYRT 'CRE'N SORCH DY NAIGHT' AS DOOYRT EH 'TA CHALSE ER N'EDDYN BAASE GHOOINNEY' TA AS TRA HAINK E VEN DYS YN CHAPP AYMS V'EE GRA DY DOOYRT EH MOGHEY SY VOGHREY CHA NEL MEE SHICKYR YN ENNYM URREE LHIG DOOIN GRA V'EE ENMYSSIT PAAIE ANSHERBEE 'PAAIE TA PAASE AGGLAGH ORRYM VOD OO GEDDYN MISH GLESS DY USHTEY' AS HIE EE ERSOOYL DY GHEDDYN GLESS DY USHTEY AS TRA HAINK EE ERASH VA ESHYN NY LHIE MARROO GHOOINNEY V'EH CHALSE BOGHT AGH VA SKEEALYN YINDYSSAGH ER YN OYR VA FYS AIN ER DY CHOOILLEY SLEIH VA CHEET STIAGH T'OU TOIGGAL V'AD OOILLEY CUMMAL AYNS BALLEY CASHTAL SON Y CHOOID SMOO DY CHOOILLEY JEU CUMMAL AYNS BALLEY CASHTAL AS VA NY EIRINEE CHEET T'OU TOIGGAL TA MEE ER N'AKIN SHINYN NYN SHASHOO WELL VA SHIN SON DOONEY NY DORRYSSYN EC SHEY WELL LHIG DOOIN GRA EDDYR SHEY AS SHIAGHT FASTYRYN JEHEINEY AS TA MEE ER N'AKIN SHINYN GHOOINNEY JUST LOAYRT AS LOAYRT AS JANNOO SKEEALYN GINSH SKEEALYN BEEMAYD AYNSHEN DERREY HOGHT NY NUY ER Y CHLAG AS EISHT V'EH ORRYMS GOLL DY GEDDYN OOHYN VEIH GOWALTYS AYNS BALLEY'N EASS AS EISHT VEIH BALLEY'N EASS GYS DOOLISH CUR FEILL DA KUSE DY HIEYN AYNS DOOLISH AS CHA ROW MEE GEDDYN THIE MEE HENE DERREY JEIH ER Y CLAG AGH CHA REN SHIN SMOOINAGHTYN MONNEY MYCHIONE SHEN GHOOINNEY AS ROW OO GOBBRAGHEY JESARN VA SHE DAGH JESARN SHEY LAGHYN SY HIAGHTIN VA SHIN GEDDYN LIEH LAA JERDEIN VA LIEH LAA AIN JERDEIN AS EER SY TOUREY VA SHIN CHO TARROOGH VA SHIN GOBBRAGHEY ER Y DOONAGHT NEESHT SHE VA SHIN GOBBRAGHEY VA SHIN CLIAGHTEY SHIRVEISH SHAPP AYNS DOOLISH VA CRECK HOT DOGS AS KYS T'OU GRA BURGERYN BURGEYRYN BURGEYRYN AYE AS VA SHEN YN OBBYR AIN MOGHREY JEDOONEE VA SHIN JANNOO PRONNAGYN AS BURGYERYN ER Y SHAPP SHEN AS V'EH GEDDYN REY RISH TOUSANENYN AS THOUSANEYN JEU DAGH HIAGHTIN GHOOINNEY CHA DOD OO CREDJAL YN LHEID AS VA THOUSANENYN AS THOUSANEYN DY KEAYRTEE AYNS DOOLISH AYNS NY LAGHYN SHEN THOUSANEYN JEU OOILLEY SON NY SKIBBYLTEE BOGHTEY SON Y CHOOID SMOO WELL T'OU GRA 'SKIBBYLTEE BOGHTEY' AGH TA MEE ER CHLASHTYN 'KEAYRTEE' KEAYRTEE SHEN KIART GYN DOOYT ERBEE NY SKIBBYLTEE AYE MIE DY LIOOAR AS ROW RAM JEU CHEET DYS BALLEY CASHTAL SY TOUREY CHA ROW MONNEY WELL CHA NEL MONNEY RY AKIN ER LHIMMEY JEH'N CASHTAL SHEN OOILLEY CHA ROW MONNEY SHAPPYN CRECK STOO ER NYN SON T'OU TOIGGAL VA KUSE DY THIEYN BEE AYN AS VA SHEN OOILLEY CHA NEL TRAIE AYN NOADYR WELL CHA NEL TRAIE AYNS BALLEY CASHTAL AS TA'N TRAIE FEER FODDEY ERSOOYL SON NY SKIBBYTLEE ANSHERBEE V'AD JUST CHEET ER Y CHARABANC AS EISHT V'AD GOLL GYS PURT CHIARN AS PURT LE MOIRREY AS LHEID MYR SHEN AGH VA RAM JEU AYNS NY LAGHYN AS NISH WELL TA SHIN GEDDYN KUSE DY COACHYN VEIH SOSTYN AS T'AD CHEET GYS SHOH SON OOR NY GHAA AS T'AD OOILLEY LHOME LANE DY SHENN MRAANE AS SHENN DEINEY AS T'AD JUST STRAVAIG MYGEAYRT Y VALLEY JEEAGHYN ER NY SHAPPYN AS EISHT T'AD ERSOOYL AYNS OOR AYE CHA NEL AD TANNAGHTYN FODDEY CHA NEL MONNEY AYNS BALLEY CASHTAL ER NYN SON ANSHERBEE
