0206 VA CAGGEY AYN AS VA TREE REDDYN DY SMOOINAGHTYN ER TRA VA SHIN NYN BAITCHYN YN ARM YN NAVY AS Y RAF AS SHEN OOILLEY AS VA MEE GRAIHAGH ER YN CHEAYN AS DOOYRT MEE RHYM PENE HEM DYS YN NAVY AS VA MEE ERSOOYL RISH BLEEANTYN AYNS Y CHAGGEY GOLL MYGEAYRT HAINK MEE NY QUAIYL KUSE DY VANNINEE TRA VA MEE ERSOOYL AS TA MEE ER LHIAH YN SKEEAL SHOH ROIE ERLHIAM PENE KUSE DY CHASSETTEYN ER LHIAM PENE AGH TRA VA MEE AYNS AUSTRAIL AYNS SYDNEY VA MEE FO GEE MY YINNAIR AS VA CORAA VOISH'N LOUT 'VEL MANNINAGH AYNS SHOH ERBEE' AYNS BAARLE AS DREGGYR MEE 'SON SHICKYRYS QUOI T'AYN' AS DOOYRT EH 'DOOINNEY ENMYSSIT KENNAW' AS DREGGYR MEE 'CHA NEL SHIUIUSH NY MANNINAGH EDYR' AS DOOYRT MEE 'TROOID DYS SHOH TAR NEOSE YN AAREY DY HEET MY WHAIYL' AS HAINK EH DYS Y VOAYRD AS VA SHIN LOAYRT RYCHEILLEY AS DREGGYR MEE 'CRE YN OYR DY VEL SHIU ENMYSSIT KENNAW' AS DREGGYR EH TA KENNAUGH YN ENNYM KIART AYMS AGH NEAYRS VA MEE CUR MY CHASS ER Y CHEER SHOH V'AD OOILEY GRA KENNAW AS TA EER MY VAC HENE ENMYSSIT KENNAW WELL DREGGYR MEE 'CHA NEL SHEN RED ERBEETA BLASS MANNINAGH AYD ANSHERBEE' AS DOOYRT EH 'BY VIE LHIAT CUR KISHTEY DA MY VOOINJEREY AYNS PURT NY HINSHEY TRA TA SHIU GOLL ERASH DYS MANNIN' AS DREGGYR ME 'BY VIE LHIAM' AS HUG EH KISHTEY SON TOYRTYS DY CHUR ERASH DA NY MOOINJEREY ECHEY AYNS PURT NY HINSHEY AS V'AD BEAGHEY AYNS THIE BEG ERGERREY DA'N VAYR DYS GLION MAYE AS EC YN NAH CHEAYRT DY ROW MEE AYNS MANNIN HIE MEE ER MY ROAR DYS PURT NY HINSHEY AS YN KISHTEY SHOH AS HOOAR MEE YN THIE AS DOOYRT MEE RISH YN MOOINJEREY ECHEY VA AYNS SHOH TA SHOH TOYRTYS VOISH MNR KENNAW ASS SYDNEY AYNS AUSTRAIL AS V'AD JEANT MAGH LESH VA POTTEY ERLHIAM PENE AS KUSE DY SKAALYN AS CAPPANYN V'AD SEYR EC Y TRAA SHEN AS DOOYRT AD RHYM 'VEL OO GOLL ERASH DYS YN AUSTRAIL' AS DREGGYR MEE 'FODDEE' AS DOOYRT AD 'BY VIE LHIAT CUR TOYRTYS DA MNR KENNAW AYNS SHEN' AS DREGGYR MEE 'KIART DY LIOOAR SHEN YN RED Y YANNOO' AS REN MEE MYR SHEN AS HUG MEE KISHTEY ELLEY DA MNR KENNAW AS VA GOLL ER MYR SHEN
